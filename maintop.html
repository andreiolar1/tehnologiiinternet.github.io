<!DOCTYPE html>
 <html >

 <head>
  <meta charset="utf-8">
 <link rel="stylesheet" href="style.css"  type="text/css">
 <script type="text/javascript" src="js/jquery-1.12.3.min.js"></script>
</head>
<body>
<h1>TOP JOCURI </h1>
<div id="obj">
		   
<BR><h2>NEED FOR SPEED</h2>

<BR>Cel din urmă loc din acest top a fost probabil şi cel mai disputat, numeroase jocuri luptându-se pentru acest ultim loc la “masa greilor”. Totuşi, trebuie să recunoaştem că nostalgia cu care privim şi acum titlurile Need for Speed Underground a făcut alegerea mai uşoară. Noul Need for Speed pare a avea toate ingredinetele specifice Underground: grafica spectaculoasă, curse ilegale pe timp de noapte şi personalizare a maşinilor dusă la extrem. Şi totuşi, dacă promite atât de mult, de ce doar locul 10 pentru noul NFS? Pentru că suntem de părere că ne puteam lipsi de secvenţele cinematice live action (cu actori reali).

<BR><BR><iframe width="560" height="315" src="https://www.youtube.com/embed/ngaeb1jARAY" frameborder="0" allowfullscreen></iframe>


<BR><h2>RISE OF THE TOMB RAIDER</h2>

<BR>Un alt motiv pentru care nu am ales Gears of War 4 pentru acest top este faptul că, dintre titlurile exclusive prezentate de Microsoft în acest an, Rise of The Tomb Raider ni s-a parut cel mai atrăgător.&nbsp; Lara Croft se întoarce mai stăpână pe situaţie ca niciodată, însă am rămas un pic surprinşi de faptul că demonstraţia de gameplay pe care Crystal Dynamics a prezentat-o jurnaliştilor (şi pe care o puteţi viziona mai jos) a fost mult mai bine pusă la punct decât demo-ul de pe scena conferinţei de presă Microsoft. Un lucru este sigur: posesorii de Xbox One vor avea parte de nişte sărbători de iarnă foarte “fericite”.

<BR><BR><iframe width="560" height="315" src="https://www.youtube.com/embed/GZ19JCTOGfI" frameborder="0" allowfullscreen></iframe>

<BR><h2>THE LAST GUARDIAN</h2>

<BR>Minunea a avut loc: după o absenţă de şase ani şi numeroase amânări, The Last Guardian încă trăieşte! Mai mult, în cadrul conferinţei de presă Sony de la E3 2015 a fost prezentată o întreagă demonstraţie de gameplay (care a continuat în spatele uşilor închise), aventura copilului şi a curiosului său prieten înaripat mutându-se acum de pe bătrânul (şi depăşitul) PS3 pe PlayStation 4. În ciuda dimensiunilor sale apreciabile, creatura pare la fel de vulnerabilă precum copilul, iar utilizarea abilităţilor celor doi pentru a progresa promite să fie o adevărată provocare. The Last Guardian ar fi putut ocupa o poziţie mai bună în cadrul acestui top dacă nu s-ar fi aflat încă la cel puţin un an distanţă de momentul lansării.

<BR><BR><iframe width="560" height="315" src="https://www.youtube.com/embed/zXLZvsSmBIs" frameborder="0" allowfullscreen></iframe>

<BR><h2>UNRAVEL</h2>

<BR>Deşi Electronic Arts a avut pe scena propriei conferinţe de presă jocuri precum Star Wars: Battlefront sau Mass Effect: Andromeda, de departe cel mai emoţionant moment a fost prezentarea simpaticului Unravel, un platformer în care nostima creatură Yarni, compusă în întregime din aţă, trebuie sa-si folosească “firele” pentru a supravieţui în lumea oamenilor. Suntem încântaţi că Electronic Arts acordă atenţie şi acestor proiecte mai mici, realizate cu sufletul, şi nu doar aşa-ziselor hituri. Păcat însă că nu am primit niciun detaliu legat de data de lansare a lui Unravel.

<BR><BR><iframe width="560" height="315" src="https://www.youtube.com/embed/QpnY1G3vt_0" frameborder="0" allowfullscreen></iframe>

<BR><h2>FALLOUT 4</h2>

<BR>Fallout 4 a fost unul dintre principalele motive pentru care Bethesda a ales să-şi orgenizeze propria conferinţă de presă în cadrul ediţiei din acest an a E3. Şi putem spune că aşteptarea a meritat cu vârf şi îndesat: Fallout 4 promite o campanie enormă, care va debuta înainte de exploziile nucleare care au aruncat lumea în haos, un sistem de creaţie a personajelor foarte bine pus la punct, posibilitatea de a-ţi construi propriile adăposturi, precum şi opţiunea de a-ţi împărtăşi aventurile cu propriul câine virtual. Cea mai plăcută supriză a fost însă data de lansare, Fallout 4 fiind aşteptat în toamna acestui an. Poate că jocul celor de la Bethesda ar fi urcat şi mai mult in acest clasament dacă prezentarea sa grafică ne facea o impresie ceva mai bună.

<BR><BR><iframe width="560" height="315" src="https://www.youtube.com/embed/z2XfDggqjzk" frameborder="0" allowfullscreen></iframe>

<BR><h2>METAL GEAR SOLID V: THE PHANTOM PAIN</h2>

<BR>În ciuda faptului că publisher-ul Konami intenţionează să-i dizolve echipa producătoare de la Kojima Productions şi să-l concedieze pe creatorul Hideo Kojima, Metal Gear Solid V: The Phantom Pain a fost fără urmă de îndoială cel mai important titlu al japonezilor de la acest E3. Chiar dacă acest joc va marca încetarea colaborării dintre Kojima şi Konami, este clar că legendarul designer japonez nu doreşte să iasă pe uşa din dos a companiei, The Phantom Pain promiţând una dintre cele mai rafinate experienţe open world de pe piaţă. Mai mult, vom avea ocazia să o experimentăm foarte, foarte curând.

<BR><BR><iframe width="560" height="315" src="https://www.youtube.com/embed/IE0y6bGAjZ0" frameborder="0" allowfullscreen></iframe>

<BR><h2>HORIZON: ZERO DAWN</h2>

<BR>Tocmai când ne reveneam din surpriza generată de reapariţia lui The Last Guardian, Sony a decis să ne lovească în moalele capului cu un nou titlu exclusiv: Horizon: Zero Dawn. Provenit de la producătorii seriei Killzone, Horizon a reuşit să ne cucerească cu premisa sa originală: omenirea, aşa cum ştim azi, a dispărut, lăsând locul unor triburi primitive ce trebuie să suprevieţuiască într-o lume dominata de creaturi robotizate. Pe lângă povestea originală, jocul ne-a demonstrate încă o dată că Guerilla Games nu se joacă atunci când vine vorba de grafică spectaculoasă, mai ales având în vedere că Horizon: Zero Dawn va fi un titlu open-world, cu puternice elemente de RPG. Din păcate, mai avem de aşteptat până când vom vâna dinozauri-roboţi cu arcul din dotare.

<BR><BR><iframe width="560" height="315" src="https://www.youtube.com/embed/Fkg5UVTsKCE" frameborder="0" allowfullscreen></iframe>

<BR><h2>DEUS EX: MANKIND DIVIDED</h2>

<BR>Ajunge să aruncaţi un ochi asupra review-ului nostru pentru Deus Ex: Human Revolution pentru a înţelege de ce suntem atât de entuziasmaţi în legătură cu continuarea acestuia – Deus Ex: Mankind Divided. Nu este surprinzător ca sequel-ului unui asemenea hibrid de RPG şi shooter să primească o tonă de opţiuni noi de gameplay (urmăriţi atenţi demonstraţia de mai jos!), însă este de-a dreptul încântător că acest upgrade de gameplay este acompaniat şi de o îmbunătăţire evidentă a graficii şi tehnologiei din spatele acestui joc. Astfel, Adam Jensen nu numai că va avea la dispoziţie numeroase augmentări artificiale ale corpului uman, dar se va putea lăuda şi cu unul dintre cele mai arătoase ciocuri din jocurile video. Şi cea mai bună parte: Mankind Divided apare în prima parte a anului viitor.

<BR><BR><iframe width="560" height="315" src="https://www.youtube.com/embed/jh-iX2bxOjI" frameborder="0" allowfullscreen></iframe>

<BR><h2>UNCHARTED 4: A THIEF'S END</h2>

<BR>Să afirmăm că Uncharted 4: A Thief’s End a avut cel mai spectaculos demo de la E3 2015 ar fi o simplă banalitate. Cei de la Naughty Dog s-au autodepăşit din nou, demonstrând încă o dată că, în ceea ce priveşte jocurile pentru console, sunt probabil cea mai capabilă echipă la ora actuală. În Uncharted 4 vom avea parte de niveluri mult mai deschise, cu un design mult mai diversificat, păstrând însă momentele cinematice caracteristice seriei, după cum lesne puteţi observa din secvenţele de gameplay din mai jos. Din păcate, primăvara lui 2016 pare încă departe…

<BR><BR><iframe width="560" height="315" src="https://www.youtube.com/embed/zL46dpNEPPA" frameborder="0" allowfullscreen></iframe>

<BR><h2>DOOM</h2>

<BR>Ce ne-a determinat să acordăm locul fruntaş noului joc al seriei DOOM? Poate faptul că în sfârşit, după aproape două decenii, DOOM revine la formula originală de joc, cu zeci şi sute de demoni măcelăriţi pe Marte de către neînfricatul puşcaş marin… Sau poate acţiunea viscerală, armele clasice reimaginate şi noile execuţii?... Sau poate aspectul grafic impresionant, graţie noului motor grafic id Tech 6? Sau poate multiplayer-ul clasic, în cel mai pur stil id Software (DOOM, Quake)?... Sau poate editorul Snapmap cu ajutorul căruia ne vom putea crea propriile hărţi şi moduri de joc? După părerea noastră, toate aceste elemente cumulate au transformat DOOM în cel mai bun joc prezentat pe scena E3-ului din acest an.

<BR><BR><iframe width="560" height="315" src="https://www.youtube.com/embed/kgp4B0cb-IQ" frameborder="0" allowfullscreen></iframe>
<BR><BR><iframe width="560" height="315" src="https://www.youtube.com/embed/vgxa8f9ehcI" frameborder="0" allowfullscreen></iframe>
	</div>

			<!-- javascript code pt. redimensionarea iframe in functie de continut -->
			<script type="text/javascript" src="js/iframeResizer.contentWindow.min.js"></script> 
			<div style="clear: both; display: block;"></div>
</body>
</html>